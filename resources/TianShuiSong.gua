讼：有孚，窒惕，中吉。终凶。利见大人，不利涉大川。
初六：不永所事，小有言，终吉。
九二：不克讼，归而逋其邑，人三百户，无眚。
六三：食旧德，贞厉，终吉，或从王事，无成。
九四：不克讼，复自命，渝，安贞，吉。
九五：讼元吉。
上九：或锡之鞶带，终朝三褫之。
彖曰 讼，上刚下险，险而健，讼。讼有孚，窒惕中吉，刚来而得中也。终 凶；讼不可成也。 利见大人；尚中正也。不利涉大川；入于渊也。

象曰 天与水违行，讼；君子以作事谋始。

初六 不永所事，小有言，终吉。
象曰 不永所事，讼不可长也。 虽有小言，其辩明也。
九二 不克讼，归而逋其邑，人三百户，无眚。
象曰 不克讼，归而逋归逋窜也。 自下讼上，患至掇也。
六三 食旧德，贞厉，终吉，或从王事，无成。
象曰 食旧德，从上吉也。
九四 不克讼，复即命渝，安贞，吉。
象曰 复即命渝，安贞；不失也。
九五 讼元吉。
象曰 讼元吉，以中正也。
上九 或锡之鞶带，终朝三褫之。
象曰 以讼受服，亦不足敬也。
